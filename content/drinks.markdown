Питие?

Преди време публикувах този цитат на [Николай Фенерски относно алкохола](http://liternet.bg/publish8/nfenerski/alkoholik.htm):  
>И изобщо, прав си е старият Фьодор Михайлович, който твърди, че всички, които не пият, са или болни, или подлеци. Има нещо нездраво и съмнително в трезвеника. Възприемам хората, които не пушат, тяхна си работа, дори възприемам тези, които не се заглеждат след жените по улицата, макар че... Но както и да се мъча, не мога да възприема непиещия за нормален. Непиещият е маниак и точка по въпроса. Всеки, който се опита да облече трезвеността в подкупно, здравословно и благообразно обяснение, е гад, мръсник, безочлив продажник. Да не пиеш, означава да живееш като идиот. Да си противоестествен и пластмасов като вегетарианец.

Направих го защото и аз не разбирам _непиещите, които не се заглеждат след жените по улицата, вегетарианци_ :-)

Аз пия. Но както с всичко, което консумирам и при питиетата се наслаждавам на силно редуциран избор.  
Любимото ми питие е тъмен ром с Coca-Cola, без лимон и с малко лед. Обичам също така скоч и сода. Пия от висока чаша и рядко спирам след първата.

Уважавам хората, които имат любимо питие. "Пия всичко" е като "Слушам всякаква музика" - липса на добър вкус.

Обмислям, дали да не публикувам списък с любимите си барове, тук в София?
