<p id="author" />Аз съм Веско. Роден съм на 29 април 1988 година. Живея в София и се занимавам с разработка на софтуер. Цялото ми име е Веселин Георгиев Петков. Не го харесвам, но въпреки това е на всяка страница.

Страдам от вманиачен стремеж към красота. А красота най-често намирам в простотата и комфорта на формите около мен.

<p id="site" />Това е личният ми блог. Публикувам предимно текст. Не съм сигурен дали харесвам писането, или споделянето повече. Мисля, че по-скоро са свързани. Най-често пиша по теми, които интересуват само мен. Публикувам рядко и без график. Въпреки това има хора, които редовно посещават и четат какво съм написал. Това е гордост и отговорност за мен. Старая се да бъда полезен, без да бъда скучен и без да се повтарям. Затова рядко пиша дълги текстове. С този се опитвам да дам рамка на характера си и идея за това, какво може да се очаква от мен и от тези страници.

<p id="contact" />Привърженик съм на близките контакти и на личната комуникация (във всякаква форма и контекст). Обичам да получавам писма и да им отговарям. Адресът на електронната ми поща е [mail@vpetkov.com](mailto:mail@vpetkov.com).

Имам профили в [Google](https://profiles.google.com/vesselin.petkov/about) и [Last.fm](http://www.last.fm/user/vpetkov). А също и [Twiiter](http://twitter.com/vpetkov).
